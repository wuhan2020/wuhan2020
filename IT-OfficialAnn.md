![wuhan2020](https://wuhan2020.github.io/images/wuhan2020.png)

#wuhan2020 annuncio ufficiale 2020.1.29

Ciao a tutti i volontari, siamo il core team volontario di wuhan2020, un progetto ospitato su GitHub che mira a fornire supporto alla lotta contro il coronavirus, 2019-nCoV. Si tratta di un progetto OpenSource realizzato e sostenuto su base collaborativa al fine di migliorare e rendere piu efficace l'attività di organizzazione a supporto della comunità di Wuhan. Gli aspetti su cui stiamo lavorando sono:

1. creare un servizio per la sincronizzazione in tempo reale di dati ed informazioni tra ospedali o altre strutture sanitarie, stabilimenti produttivi e servizi di approvigionamento;
2. invitare più persone ad unirsi al progetto svolgendo un ruolo importante sulla base delle proprie capacità professionali;
3. portare a successo l'organizzazione collaborativa con lo spirito della comunità OpenSource.

Accesso web al progetto: Piattaforma Informativa per la Prevenzione Epidemica del nuovo coronavirus 2019-nCoV[https://wuhan2020.kaiyuanshe.cn](https://wuhan2020.kaiyuanshe.cn/)

##OPEN SOURCE & COLLABORAZIONE

Ad ora abbiamo già arruolato più di duemila volontari, siamo grati a tutti per il supporto.

Nell'ambito del processo di coordinamento, non adottiamo un approccio direttivo gerarchico, ma bensì perseguiamo un'organizzazione paritaria e comunitaria delle attività, che è anche il fondamento del concetto OpenSource: il contributo determina il ruolo. Il ruolo assunto da ogni persona comporta delle responsabilità, quanto maggiori sono l'abilità ed il desiderio di investire nel progetto, tanto maggiore sarà la responsabilità ed il carico di lavoro offerto. Il contributo concreto di ogni collaboratore sarà visibile a tutta la comunità, ricevendone così riconoscimento.

Tuttavia, considerate le perticolari necessità di questo periodo, non è possibile lasciare che il progetto sia completamente condotto secondo l'idea di autogestione propria dell'approccio OpenSource, ma dobbiamo tenere in considerazione anche efficacia ed efficienza, per cui si rende necessario un certo intervento direttivo al fine di garantire qualità e tempestività di realizzazione del progetto, confidando nella comprensione da parte di tutti.

##STATO ATTUALE DEL PROGETTO E SUE RISORSE

Diagramma dell'architettura del progetto: 

![arch](https://camo.githubusercontent.com/59fd6438883c5dd1e40a689a02387d61aa12b692/687474703a2f2f6170692e687970657274726f6e732e696f2f756d6c72656e64657265722f6769746875622f777568616e323032302f646174612d73796e633f706174683d7374617469632f6172636869746563747572652e70756d6c)

Info: https://github.com/wuhan2020/data-sync

Risorse e sotto-progetti 

| Sotto-progetto                           | Collegamento                                                         | #team                                                        | Descrizione                                               |
| ----------------------------------------- | ------------------------------------------------------------ | ------------------------------------------------------------ | ----------------------------------------------------- |
| Web app front-end                     | https://github.com/wuhan2020/WebApp                          | [#proj-front-pages](https://wuhan2020.slack.com/archives/CSTPXN533) | https://wuhan2020.kaiyuanshe.cn/ codice sorgente front-end |
| Sincronizzazione dati                      | https://github.com/wuhan2020/data-sync                       | [#proj-datasync](https://app.slack.com/client/TT5U1VCPQ/CT4AV807P) |                                                       |
| Server API                                | https://github.com/wuhan2020/api-server                      | [#proj-api-server](https://wuhan2020.slack.com/archives/CT3V5CDKJ) |                                                       |
| Componenti di visualizzazione della mappa | https://github.com/wuhan2020/map-viz                         | [#team-backend](https://app.slack.com/client/TT5U1VCPQ/CT6HW3X8E) |                                                       |
| Componenti di sincronizzazione Shimo                  | https://github.com/wuhan2020/shimo-sheet2json                | [#team-backend](https://wuhan2020.slack.com/archives/CT93MCEJK) |                                                       |
| Documentazione UI                                    | https://shimo.im/docs/6PtqQkXvJjCYwdwj                       | [#team-designer](https://wuhan2020.slack.com/archives/CT70SHJQ0) | Documentazione di progetto UI                                      |
| Documentazione PRD                                   | https://www.figma.com/file/6oLZ4Swo2He0w8DUNELsUV/wuhan?node-id=0%3A28 | [#team-requirement-management](https://wuhan2020.slack.com/archives/CT99VDWS2) | Documentazione di progetto del prodotto                               |

Info: https://github.com/wuhan2020/wuhan2020/

##RICHIESTA, ASSEGNAMENTO E GESTIONE PROGETTO

Offriamo servizi di gestione e scambio dati ed informazioni a supporto della lotta contro il nuovo coronavirus (2019-nCoV), fornendo inoltre un robusto pool di esperti volontari e risorse; in accordo a tale proposito, invitiamo alla partecipazione all'attività di sviluppo autogestita. Ad esempio, il volontario interessato allo sviluppo di nuove funzionalità, può liberamente far domanda per il coordinamento e la creazione di un nuovo sottoprogetto, occupandosi in maniera indipendente del reclutamento dei partecipanti del relativo gruppo di sviluppo e sottoponendo poi la qualità ed i risultati del sottoprogetto stesso al controllo da parte del core team.

###1. RICHIESTA E ASSEGNAMENTO DI PROGETTI

Il core team ha il compito di reclutare i volontari, di gestire e monitorare l'orientamento del progetto wuhan2020 nel suo insieme ed il controllo dei rischi annessi: nel momento in cui qualcuno intende intraprendere il lancio di un nuovo sottoprogetto, può creare autonomamente un nuovo progetto Git ed organizzarne lo sviluppo; nel momento in cui si vuole inserire il sottoprogetto all'interno della [repository GitHub principale di wuhan2020](https://github.com/wuhan2020), esso viene sottoposto a valutazione, i progetti approvati vengono inseriti in una ramificazione (`fork`) della repository principale, oppure integrati direttamente in quest'ultima, attraverso il rilascio dei permessi necessari.

La pagina ufficiale del progetto su GitHub è: http://github.com/wuhan2020. Per tutte le questioni inerenti al lancio di un nuovo sottoprogetto e all'apertura di nuovi gruppi di progetto su GitHub, si prega di mettersi in contatto con un organizzatore del core team, per i progetti conformi verranno rilasciati i permessi necessari su GitHub. Le richieste devono includere il nome del sottoprogetto ed una descrizione delle sue funzionalità.

Riguardo i sottoprogetti già approvati ed inseriti nella repository GitHub, provvederemo a fornirne opportuna promozione e divulgazione, oltre a nominare dello staff di supporto, scelto all'interno del pool di volontari ufficiali, affinché si unisca al sottoprogetto.

I progetti rimasti completamente senza supporto oppure contenenti informazioni non adeguate (ad esempio informazioni a scopo commerciale o pubblicitaro, informazioni confidenziali o private, informazioni potenzialmente nocive verso la pubblica sicurezza, ecc), verranno rimossi.

Nei confronti di quei progetti che incontrano difficoltà nel loro sviluppo, provvederemo a fornire un'opportuna promozione della loro diffusione, nonché supporto tecnico e gestionale.

###2. GRUPPI DI PROGETTO E COMUNICAZIONE

   - `Slack` al momento è la nostra principale piattaforma di comunicazione, scambio e condivisione di dati ed informazioni tecniche. Se si desidera entrare a far parte della squadra di volontari, si prega quindi di diventare prima membri di `Slack` e di seguire il canale (`channel`) di interesse.
   - `Github` è la nostra principale piattaforma per il coordinamento dello sviluppo del progetto; i contenuti principali trattati dal gruppo tecnologico, tra cui problemi (`issue`), pull request (`pr`), ecc., saranno sincronizzati sul corrispondente canale `Slack` del progetto.

   Ad oggi, ogni singola funzione ha un proprio canale  dedicato su `Slack`.

####Breve introduzione ai canali (`channel`) attualmente disponibili su `Slack`

- `#general` -- canale ufficiale `Slack` di default, allo stesso tempo è anche il nostro canale per gli annunci ufficiali: l'utilizzo per discussioni pubbliche è proibito, è riservato agli amministratori autorizzati alla distribuzione di contenuti; nel caso si desideri conoscere gli ultimi sviluppi ufficiali, l'ammissione e la presentazione di nuovi canali, novità sui reclutamenti, annunci relativi agli incarichi di progetto, ecc., si invita a prestare attenzione a questo canale.

- `#team-"skill-primaria"-"skill-secondaria"`, questa nomenclatura fa riferimento a canali di "gruppi di competenza", l'obiettivo di questi canali è convogliare le comunicazioni tra volontari accomunati da specifici interessi o abilità tecniche, facilitando il reclutamento relativo ai vari sotto-progetti, perciò tutti i volontari con interessi attinenti ad un certo canale sono invitati a parteciparvi. I gruppi già presenti sono: 
	- `#team-designer` ------------- gruppo progettisti;
	- `#team-requirement-management`------------- gruppo tecnico di gestione dei requisiti di prodotto;
	- `#team-frontend` ------------- gruppo di sviluppo front-end;
	- `#team-backend ` ------------- gruppo di sviluppo back-end;
	- `#team-data` ------------- gruppo analisi dati;
	- `#team-translation` ------------- gruppo traduzioni, volto all'organizzazione delle informazioni pertinenti la traduzione dei contenuti verso l'inglese ed altre lingue, amici stranieri possono liberamente partecipare;
	- `#team-overseas` ------------- gruppo tecnico straniero, considerata la grande partecipazione di volontari stranieri, che implica anche la possibilità di fornire supporto `24h` al progetto, è stato predisposto un gruppo dedicato, liberamente costituito e coordinato.

- `#proj-"nome progetto"-"risorsa tecnica"`, questa nomenclatura fa riferimento a canali di "gruppi di progetto", l'obiettivo di questi gruppi è la sincronizzazione delle informazioni di progetto con `GitHub`,  così come la raccolta delle comunicazioni e discussioni inerenti ai relativi progetti. Si invitano tutti i volontari interessati ai progetti corripondenti a partecipare. I gruppi già presenti sono: 

	- `#proj-operation` ------------- canale del gruppo operativo, questo gruppo ha peculiarità strategiche, non corrisponde ad alcun sottoprogetto `GitHub` specifico, ma è dedicato principalmente a convogliare il lavoro di gestione e controllo relativo alla conduzione dei vari canali, con l'obiettivo di raggiungere in questo modo un'autonomia organizzativa nel senso proprio del termine. I principali contenuti operativi di questo canale sono: orientamento e formazione dei nuovi partecipanti, gestione giornaliera dei vari canali `Slack`, sincronizzazione degli annunci giornalieri dei vari canali `Slack`, gestione e moderazione dei contenuti di discussione (per esempio nel caso di contenuti a scopo pubblicitario o non pertinenti all'argomento del corrispondente canale), ecc. Al personale dedicato a questo canale è richiesto di garantire una certa presenza online, in questo senso si invita al controllo reciproco.

	- `#proj-datasync-eggjs-ts` -------------  progetto ufficiale di sincronizzazione del core dati, gli sviluppatori possono richiedere direttamente l'assegnazione di un incarico su [http://github.com/wuhan2020/data-sync](http://github.com/wuhan2020/data-sync) e procedere con il lavoro di sviluppo. L'obiettivo di questo progetto è la sincronizzazione con `GitHub` di tutte le tabelle dati inserite su `Shimo`, fornendone comodo accesso front-end. Abbiamo scelto di dare supporto principalmente al servizio dati `Shimo`, tenendo in considerazione il fatto che la maggior parte dei volontari senza background tecnico nell'immissione dati utilizza `Shimo` come principale strumento per la gestione di fogli elettronici.

	- `#proj-front-pages` ------------- gruppo del progetto front-end.

	- `#proj-api-server` ------------- gruppo che fornisce interfaccia dati integrata al progetto front-end.

- `#help-"nome progetto"`, questa nomenclatura fa riferimento a canali di gruppi con funzione di consiglio e supporto, tali gruppi hanno il compito di fornire suggerimenti significativi e risposte (Q&A) relativi a progetti rilevanti. La creazione di questi gruppi è mirata ad evitare che grandi quantità di informazioni non pertinenti disturbino l'intercomunicazione tra i gruppi di progetto.

	- `#help-advisement`------------- canale ufficiale di richiesta suggerimenti, tutti sono invitati a partecipare e dare agli organizzatori suggerimenti preziosi.

- `#data-"nome progetto"`, canali dei gruppi di inserimento dati, chiunque desideri partecipare all'inserimento di informazioni rilevanti, provenienti da fonti note ed attendibili, è invitato a far riferimento a questi canali:

	- `#data-clinic` informazioni relative a servizi di diagnosi e sopporto medico gratuiti
	- `#data-donation` informazioni relative a contributi e donazioni
	- `#data-factory` informazioni relative a stabilimenti produttivi e di confezionamento
	- `#data-hospital` informazioni relative ad ospedali e strutture sanitarie
	- `#data-hotel` informazioni relative ad alberghi


####Domanda di apertura di un nuovo canale (`channel`)

Chiunque può chiedere liberamente l'apertura di un nuovo canale, secondo il principio **"chi fa domanda per primo ha priorità organizzativa"**, rispettando i formati di nomenclatura sopra mostrati e dandone comunicazione allo staff organizzativo. Tutto ciò che concerne le problematiche ed il rilascio di priviligi per l'apertura di un canale, si prega di contattare @Frank Zhao @David Z. su `Slack`. Nel caso di risultino canali duplicati, questi verranno accorpati.

`GitHub` è la nostra piattaforma di coordinamento dell'attività di sviluppo; i contenuti rilevanti riguardanti `issue`, `pr` (pull request), ecc., verranno sincronizzati con i corrispondenti canali di progetto su `Slack`, principalmente all'interno dei gruppi tecnici. Chi fosse desideroso di entrare a far parte della squadra di volotari, è invitato ad entrare in `Slack` e prestare attenzione al canale (`channel`) di interesse.

Grazie a tutti per l'impegno e l'altruismo! La comunione di intenti è una fortezza inespugnabile, wuhan2020, ce la faremo!

La presente pagina web costituisce una risorsa per l'accesso e la gestione del progetto e l'orientamento di nuove persone, le quali possono facilmente individuare gli argomenti di loro interesse. Si prega ogni gruppo mantenere aggiornate le informazioni qui presenti.

- [Modificare il presente file su GitHub](https://github.com/wuhan2020/wuhan2020.github.io/)
- [Riportare un problema](https://github.com/wuhan2020/wuhan2020.github.io/issues/new) 


